"এত কিছুর পরও তারা যেটুকু নিয়ে এগোচ্ছে, এটাকে আমি একেবারেই হতাশাব্যঞ্জক মনে করি না। বলেন তো কোন দিন বাংলাদেশের আইনশৃঙ্খলা পরিস্থিতি একেবারে ভালো ছিল। কোন সরকার বুকে হাত দিয়ে বলতে পারবে যে আমাদের সময় ‘মব’ হয় নাই। চুরি-ডাকাতি হয় নাই, সর্বকালেই ছিল। এত বড় ডিজাস্টারের পর যদি চক্রান্ত-ষড়যন্ত্রগুলো না থাকত, আইনশৃঙ্খলা পরিস্থিতি আরও অনেক ভালো হতো। ইকোনমির ব্যাপারটা নিয়ে আমি উদ্বিগ্ন। কারণ, ব্যাংক এবং নন-ব্যাংকিং ফিন্যান্সিয়াল সেক্টর ধ্বংস করে গেছে গত সরকার। তার বোঝাটা বর্তমান সরকারের ঘাড়ে পড়েছে। এটাকে সমাধান করে সামনে এগোনো আসলেই তাদের জন্য চ্যালেঞ্জিং। এই জায়গায় যদি দেশবাসী, সব মহলের ইতিবাচক সহযোগিতা থাকে, সময় লাগলেও এখান থেকে উত্তরণ সম্ভব।"

প্রথম আলোর সাথে সাক্ষাৎকারে জামায়াত আমীর ডা. শফিকুর রহমান।
